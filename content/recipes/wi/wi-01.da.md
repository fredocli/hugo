
---
title: vanilje kagecreme
lang: danish
tags: 
    - wienerbrød 
    - creme
markup: pandoc
---

# VANILJE KAGECREME

## INGREDIENSER

- 400 g sødmælk
- 100 g piskefløde
- 100 g sukker
- 100 g æggeblommer (5 stk.)
- 40 g majsstivelse
- 1 stk. vaniljestang

## FREMGANGSMÅDE

Flæk vaniljestangen på langs og skrab kornene ud.
Hæld mælk og piskefløde i en gryde og tilsæt vaniljestang og vaniljekorn og cirka halvdelen af sukkeret.
Sæt gryden på blusset og bring den i kog.
Rør i mælken en gang imellem, så den ikke brænder på.
Pisk æggeblommer og resten af sukkeret i en skål, indtil massen bliver lys og luftig.
Tilsæt majsstivelse og pisk grundigt.
Sigt og hæld den kogende mælk i æg/sukker blandingen under piskning.
Hæld blandingen tilbage i gryden, og sæt den på blusset.
Pisk kraftigt i cirka 1 minut, indtil cremen bliver tyk.
Hæld cremen i en skål og dæk overfladen til med et stykke husholdningsfilm.
Husholdningsfilm skal ikke ligge hen over skålen men helt nede ovenpå selve cremen.
Lad den køle af i køleskabet.
Når cremen er afkølet, tages husholdningsfilmen af, og man pisker cremen grundigt igennem.
Den skal være smidig og klumpfri, før man bruger den.

