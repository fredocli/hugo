---
title: hasselnød praliné 60%
genre: recettes
lang: danish
tags:
  - macaron
markup: pandoc
---

# HASSELNØD PRALINÉ 60%

Til cirka 40 stk. macaroner.

## INGREDIENSER

- 220 g hele hasselnødder uden hinde
- 150 g sukker
- 20 g vand
- 100 g mørk chokolade 57% kakao
- 150 g usaltet smør

## INDEN DU BEGYNDER

Tænd varmluftovnen og sæt den på 150°C.
Gør en bageplade klar med bagepapir.

## FREMGANGSMÅDE

Læg hasselnødder på en bageplade eller i et ovnfast fad.
Bag dem i cirka 10 minutter.
Husk at røre i dem en gang imellem for at opnå en jævn ristning.

Hæld vand i en gryde og tilsæt sukker.
Sæt gryden på blusset over stærk varme, til det koger.
Når sukkerlagen opnår en temperatur på 120°C, tilsættes de ristede hasselnødder.
Rør de ristede hasselnødder og sukkerlagen sammen.
Efter få minutter krystalliserer sukkerlagen.
Fortsæt kogning under konstant og forsigtig omrøring.
Sukkeret begynder at smelte og karamellisere.
Skru ned for temperaturen og fortsæt med at røre.
Alt sukkeret skal være smeltet og karamelliseret.
Lige så snart de har en fin karamel farve, er hasselnødderne færdige.
Hæld dem hurtigt ud på en bageplade med bagepapir.

Når hasselnødderne og karamellen er afkølet til stuetemperatur, hakkes det med en foodprocessor i cirka 2 minutter, indtil det bliver flydende.
Tilsæt den groft hakkede mørke chokolade i foodprocessoren og kør et par sekunder til, så det bliver blandet godt sammen, og massen er homogen.
Tag pralinéen ud af foodprocessoren og lad den afkøle til stuetemperatur.
Brug en mikrobølgeovn til at få smør i cremet konsistens.
Til sidst blandes smørret i massen med et piskeris.

