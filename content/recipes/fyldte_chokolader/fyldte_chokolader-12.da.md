
---
title: kanel ganache
lang: danish
tags: 
    - chocolaterie 
    - flødechokolade
    - kanel
    - ganache
markup: pandoc
---

# KANEL GANACHE

Til cirka 40 stk. fyldte chokolader.

## INGREDIENSER

- 150 g flødechokolade
- 120 g piskefløde
- 2-3 kanelstænger

## FREMGANGSMÅDE

Brug en morter til at knuse kanelen groft.
Hæld piskefløde i en gryde og sæt gryden på svagt blus.
Når piskefløden har kogt, tages gryden af blusset, og kanelen tilsættes.
Lad kanelen trække i cirka 5 minutter.
Varm piskefløden op igen.
Sigt piskefløden i en fin sigte.
Check at den kogte piskefløde vejer 110 g.
Hæld eventuelt en smule vand i.
Hæld den varme piskefløde over chokoladen og rør med en dejskraber indtil ganachen er ensartet og homogen.
Fyld blandingen i en sprøjtepose.

